<!DOCTYPE html>
<html lang="en">

<head>
    <meta charset="UTF-8">
    <title>Dan Dan Noodles</title>
    <link rel="stylesheet" href="../styles.css">
</head>

<body>

    <a href="../index.html">back to homepage</a>

    <h1>Dan Dan Noodles</h1>
    <img alt="Noodles met groenten en gehakt in een keramische kom." src="Https://www.pimenton.be/wp-content/uploads/2022/10/dan-dan-noedels.jpg"/>

    <div class="description">
    <h2>Description</h2>
    <p>Vandaag brengen we een klassieker uit de Szechuan keuken: dan dan noedels (ook wel dandanmian of dandan noodles genoemd). De naam komt van straatverkopers die deze noedelsoep ronddroegen met een draagstok (een ‘dandan’ genaamd) over hun schouder in de straten van Chengdu. Het gerecht heeft er de status die ragù alla Bolognese in Bologna heeft: iedereen eet het regelmatig en iedere familie heeft zowat zijn eigen recept.</p>
    <p>Dan Dan wordt trouwens zowel ‘droog’ gegeten, als in een saus (dus als noedelsoep). Een belangrijk ingrediënt — naast noedels en Szechuanpeper — is sesampasta. In traditionele Dan Dan noedels wordt sesampasta niet steeds gebruikt, maar de variatie is via de Chinees-Amerikaanse gemeenschap ook bij ons populair geworden. We baseren ons op het recept van de Britse Pippa Middlehurst, en daarbij zwemmen de noedels in een royale sesam- en pindasoep. Verrassend lekker bij dat kruidige, krokant gebakken gehakt en de dikke noedels. Dus echt traditioneel mogen we dit recept niet noemen, overheerlijk en hartverwarmend daarentegen: zeker wel!</p>
    </div>

    <h2>Ingredients</h2>
    <ul lang="nl">
        <li>200 g dikke noedels, bijv. udon;</li>
        <li>200 g varkensgehakt;</li>
        <li>1 tl Chinees vijfkruidenpoeder;</li>
        <li>2 el Shaoxing rijstwijn;</li>
        <li>2 el hoisinsaus;</li>
        <li>½ tl donkere sojasaus;</li>
        <li>200-300 g Aziatische groene groente, bijv. (mini)paksoi, Chinese broccoli of spinazie, grofgehakt;</li>
        <li>2 el geroosterde pinda’s;</li>
        <li>2 lente-uitjes;</li>
        <li>Crispy chili in olie (optioneel, om af te werken);</li>
        <li>1 el arachide-olie;</li>
        <li>zwarte peper.</li>
    </ul>

    <h2>Steps</h2>
    <ol lang="nl">
        <li>Begin met de saus te maken. Warm de kippenbouillon op. Meng in een steelpan de sesampasta met de pindakaas, de lichte sojasaus en de Chinkiang rijstazijn. Het zal een stevige pasta worden. Roer beetje bij beetje los met de kippenbouillon, en warm op op een zacht vuur. Kruid met de Szechuanpeper en roer er naar smaak chili-olie door. Hou warm.
        </li>
        <li>Bak het gehakt. Verwarm olie in een pan en voeg het gehakt toe. Verspreid het gehakt mooi over de pan, maar schep het gehakt niet te veel om, zodat het mooi krokant kan bakken. Laat 5-6 minuten bakken. Voeg het Chinees vijfkruidenpoeder toe en laat kort meebakken. Voeg de Shaoxing rijstwijn, de hoisinsaus, de donkere sojasaus en zwarte peper toe. Laat kort krokant bakken.
        </li>
        <li>Breng een pot water aan de kook voor de noedels en voor de groenten. Blancheer de groenten kort. Kook de noedels gaar volgens de aanwijzingen op de verpakking. Hak de pinda’s grof en snij de lente-ui in ringen.
        </li>
        <li>Spoel de noedels goed met warm water en schep in diepe kommen. Schenk er de saus bij. Schep er het gehakt bij en schik er de groenten bij. Werk af met chili-olie, grofgehakte pinda’s, lente-ui en een schep crispy chili in olie. Smakelijk!
        </li>
    </ol>


</body>

</html>